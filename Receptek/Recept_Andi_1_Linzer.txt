LINZER

Hozzávalók:

600 g finomliszt
400 g margarin
200 g porcukor
1/2 citrom reszelt héja
ízlés szerint vaníliaaroma
2  FUCHS SZABADTARTÁSOS TOJÁSsárgája
1 csomag sütőpor
lekvár

Elkészítése:

A lekvár kivételével az összes hozzávalót összekeverjük egy keverőtálban és alaposan összedolgozzuk. Frissentartó fóliába csomagoljuk, majd 1-2 órára hűtőbe tesszük.

A hűtőből kivéve, lisztezett munkalapon 3-4 mm vastagságúra nyújtjuk. Pogácsaszaggatóval kör alakú korongokat szaggatunk belőle. A felének a közepére lyukat szaggatunk.

Sütőpapírral bélelt tepsire tesszük, majd 180 fokra előmelegített sütőben körülbelül 8-10 percig sütjük. Hagyjuk kihűlni, majd lekvárral töltjük és porcukorral megszórva tálaljuk.