RÁKÓCZI TÚRÓS

Hozzávalók egy kb 15*20 cm-es formához:
Tésztához:

12 dkg finomliszt
7 dkg margarin
3 dkg eritrit
1  FUCHS SZABADTARTÁSOS TOJÁSsárgája
2 dkg totu (krémes állagú)
1 csipet só
1 mokkáskanál sütőpor
Töltelékhez:

50 dkg totu (ebből 10 dkg krémesre keverve)
2  FUCHS SZABADTARTÁSOS TOJÁSsárgája
3 dkg búzadara
fél citrom leve és héja
1 mokkáskanál vanília őrlemény
6 dkg eritrit
1  FUCHS SZABADTARTÁSOS TOJÁSfehérje habbá verve
Habhoz:

3  FUCHS SZABADTARTÁSOS TOJÁSfehérje
2-3 evőkanál eritrit
baracklekvár

Elkészítése:

A lisztet, eritritet, a sót és a sütőport összekeverjük, a hideg margarint felkockázzuk és összekeverjük a lisztes keverékkel, a kezünkkel összemorzsoljuk. Ezután hozzáadjuk a tojássárgáját és a totut és gyors mozdulatokkal összeállítjuk a tésztát.

Ezután kinyújtjuk a tésztát kb ujjnyi vastagra és a sütőpapírral bélelt tepsi aljára terítjük.

180°C-on 15 percig elősütjük.

Amíg sül a tészta elkészítjük a totus krémet. A tojásfehérjét kemény habbá verjük. A totuhoz keverjük az édesítőt, a vaníliát, a búzadarát, a citrom levét és héját és a tojássárgáját, majd beleforgatjuk a tojásfehérjehabot is.

Lekenjük az elősütött tésztát vékonyan baracklekvárral, majd egyenletesen rásimítjuk a tölteléket és visszatesszük a sütőbe 25-30 percre.

Közben elkészítjük habot a tetejére. A tojásfehérjét félig felverjük, majd hozzászórjuk az édesítőt és kemény habbá verjük. Habzsákba tesszük. Ha nincs habzsákunk, akkor egy nylon zacskóba töltjük és kivágjuk az egyik sarkát.

Ha letelt a sütési idő, kivesszük a formát, majd a totus töltelék tetejére csíkokat nyomunk a habból. A csíkok közé baracklekvárt töltünk és visszatesszük a sütőbe 8-10 percre. Akkor jó, amikor kezd színt kapni a fehérjehab.

Kockákra szeleteljük, ha kihűlt.
