DOMINÓKOCKA

Hozzávalók egy 20*30 cm-es tepsihez:
Birsalmazselé:

1 kg birs
3 db fahéjrúd
10 db szegfűszeg
3 db csillagánizs
3 csomag zselésítő befőzőszer (1:1)
1 kg cukor (kb)
Dominosteine:

130 g méz
30 g cukor
40 g vaj
100 g étcsokoládé a tésztába
150 g finomliszt
1 teáskanál mézeskalács fűszerkeverék
1,5 teáskanál sütőpor
csipet só
1  FUCHS SZABADTARTÁSOS TOJÁS
6 db lapzselatin
4 ek citromlé
100 g dió
200 g marcipán
4 ek rum

Elkészítése:

A birsalmákat alaposan megmossuk és hámozatlanul nagyobb darabokra vágjuk. A fűszerekkel egy edénybe tesszük, majd felöntjük annyi vízzel, ami épp ellepi.

Lassú tűzön 2 óra alatt puhára főzzük. Egy éjszakát pihentetjük.

A birsalmákat a lével együtt átpréseljük egy tiszta konyharuhán, majd a léhez hozzákeverjük a zselésítőszert, illetve deciliterenként 100 g cukrot.

Felforraljuk és további 4 percig főzzük, majd zselépróbát végzünk. Tiszta üvegekbe töltjük a birsalmazselét, és azonnal lezárjuk. 5 percig lefelé fordítjuk az üvegeket, majd alaposan bebugyolálva kihűtjük.

A sütőt 180 fokra előmelegítjük. Egy sütőkeretet (20*30 cm) sütőpapírral kibélelünk.

A mézeskalácstésztához a mézet, cukrot és a vajat felfőzzük, és kissé kihűtjük. A csokoládét durvára vágjuk, majd a még meleg mézmasszába keverjük.

A lisztet, mézeskalács fűszerkeveréket, sütőport és egy csipet sót egy tálba szitáljuk. A mézmasszát és a tojást alaposan hozzákeverjük. A tésztát rögtön a formába öntjük, simára lapítjuk és 12-15 percig sütjük. A formában hagyjuk kihűlni.

A zseléhez a zselatint hideg vízbe áztatjuk. 600 g birsalmazselét a citromlével felfőzünk és simára keverünk. A kinyomkodott zselatint ebben oldjuk fel. A zselét kissé kihűtjük, majd a mézeskalácstésztára öntjük. Ha a zselé túl folyékony, kifolyik a keretből. Egy éjszakán át hűtőszekrényben hagyjuk szilárdulni.

A diót egy késes aprítóban nagyon apróra vágjuk. Egy tapadásmentes serpenyőben nagyon rövid idő alatt megpirítjuk, amíg illatozni kezd, majd kihűtjük.

A marcipánt durvára reszeljük (jobban sikerül, ha a marcipánt előtte kicsit lefagyasztjuk).

A diót, marcipánt és rumot egy sima masszává gyúrjuk (ez egy kicsit ragadós lehet). Irattartó fóliában egy 20*30-as téglalappá (szerencsénk van, mert ekkora egy A/4-es lap mérete) nyomjuk vagy kinyújtjuk. A fólia 2 oldalát kivágjuk és a zselére fordítjuk a marcipánt.

A süteményt kivesszük a formából.

A tortabevonót durvára törjük és vízgőz felett felolvasztjuk. A csokoládé nem lehet melegebb 37 foknál.

A süteményt 3*3 centiméter nagyságú kockákra vágjuk. Ehhez segítség lehet egy 3 cm széles papírlap. A kockákat az olvasztott csokoládéba mártjuk.

Tetszés szerint díszíthetjük a dominókat. Hűvös és száraz helyen tárolva egy dobozban 1 hétig áll el.