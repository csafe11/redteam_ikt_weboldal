FAGYI SZELET

Hozzávalók egy 22*30 cm-es tepsihez:
Tészta:

30 dkg kristálycukor
4  FUCHS SZABADTARTÁSOS TOJÁS
10 ek víz
10 dkg darált dió
6 gramm sütőpor
20 dkg búzaliszt
só
Krém:

2,5 dl tej
3 ek búzaliszt
18 dkg porcukor
25 dkg margarin
3  FUCHS SZABADTARTÁSOS TOJÁSsárgája
20 gramm vaníliás cukor
Máz:

3  FUCHS SZABADTARTÁSOS TOJÁSfehérje
15 dkg porcukor
Díszítéshez:

ízlés szerint csokoládéforgács


Elkészítése:

A tojások fehérjét csipetnyi sóval és a cukorral kemény habbá verjük, majd egyesével hozzákeverjük a tojások sárgáját, vizet, darált diót végül a liszttel elkevert sütőport forgatjuk bele óvatosan.

A tepsit sütőpapírral kibéleljük, a masszát beleöntjük és 180 fokra előmelegített sütőben kb 30 percig (tűpróbáig) sütjük.

A krémhez a lisztet a tojások sárgájával fehéredésig keverjük, majd apránként a tejet hozzáadjuk és jól elkeverjük. Alacsony hőfokon sűrűre főzzük a krémet, majd hidegre hűtjük.

A margarint a kétféle cukorral habosra keverjük és a kihűlt krémmel összekeverjük, az egészet kihabosítjuk.

A mázhoz a tojások fehérjét a cukorral gőz felett kemény habbá verjük.

A kihűlt diós piskótára halmozzuk a krémet, melyet egyenletesen elkenünk. Erre kerül a felvert hab, melyet ízlés szerint csokoládéreszelékkel dekorálunk.

Pár órára hűtőbe rakjuk. Tálaláskor hosszúkás szeletekre vágva kínáljuk!