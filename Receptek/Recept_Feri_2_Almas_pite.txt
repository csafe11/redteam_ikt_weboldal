ALMÁS PITE


Hozzávalók egy 30*40 cm-es tepsihez:

A tésztához:

40 dkg finomliszt
15 dkg porcukor
15 dkg zsír
1/2 csomag sütőpor
2 dl tejföl
csipet só

A töltelékhez:

1,5 kg alma
ízlés szerint cukor és fahéj
kevés darált keksz vagy zsemlemorzsa

A tetejére:

1  FUCHS SZABADTARTÁSOS TOJÁSsárgája


Elkészítése:

A tészta hozzávalóiból összeállítjuk a tésztát és amíg a tölteléket elkészítjük, addig a tésztát betesszük a hűtőbe.

Az almát meghámozzuk és lereszeljük. Ízlés szerint cukorral és fahéjjal ízesítjük. Állni hagyjuk negyed órát. Ezután kinyomkodjuk a levét, darált kekszet vagy zsemlemorzsát adunk hozzá és összeforgatjuk. Ez felszívja a maradék levét.

Egy tepsit kibélelünk sütőpapírral. A tésztát elfelezzük és az egyik részét kinyújtjuk a tepsi méretére, majd beletesszük. Megszórjuk keksszel vagy morzsával és az almát elegyengetjük rajta. Kinyújtjuk a másik tésztánkat is, ezzel befedjük a tölteléket. A sodrófát finoman végiggörgetjük rajta, biztosítjuk az egyenletességét a sütinknek.

Tojássárgájával megkenjük, majd egy villával megszurkáljuk. 180 fokra melegített sütőben aranybarnára sütjük.