GRÍZES-KRÉMES


Hozzávalók egy gáztepsihez:

A tésztához:

50 dkg finomliszt
15 dkg porcukor
6 dkg vaj (puha)
1 kávéskanál szódabikarbóna
2  FUCHS SZABADTARTÁSOS TOJÁS
4 ek tejföl
2 ek méz

A krémhez:

25 dkg porcukor
20 dkg vaj
6 dl tej
5 evőkanál búzadara
5 ek lekvár vagy dzsem (ízlés szerinti mennyiségű és ízű)
10 dkg tortabevonó (a mázhoz)


Elkészítése:

Lassú tűz mellett megfőzzük a grízt a tejjel, majd hűlni hagyjuk.

Ez idő alatt elkészítjük a tésztát: a tészta összes hozzávalóját összegyúrjuk, majd 4 részre osztva, lemeztepsi nagyságúra nyújtjuk.

A lemeztepsik hátát vajjal kenjük és liszttel hintjük, majd a tésztát óvatosan ráhelyezzük. Előmelegített sütőben addig sütjük, míg azt nem látjuk, hogy már szép barnás a színe.

A porcukrot és a vajat összedolgozzuk, majd hozzáadva a grízt, robotgéppel krémessé keverjük.

Az első lapot tálcára helyezzük, majd a krém felével megkenjük, a második lapot lekvárral töltjük meg, a harmadik lapot a krém másik felével. Ráhelyezzük óvatosan a negyedik lapot és erre kerül a csokimáz.

Kb. 1 napig pihentetjük, hogy jól megpuhuljon. Ízlés szerint szeleteljük.