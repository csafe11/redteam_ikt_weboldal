DIÓS KOSÁRKA

Hozzávalók:

400 g finomliszt
12 g sütőpor
100 g porcukor
4  FUCHS SZABADTARTÁSOS TOJÁSsárgája
250 g margarin
Töltelékhez:

400 g dió
300 g porcukor
4  FUCHS SZABADTARTÁSOS TOJÁSfehérje
100 g lekvár


Elkészítése:

A lisztben elmorzsoljuk a margarint, majd hozzáadjuk a porcukrot, sütőport és a tojássárgáját. Alaposan összedolgozzuk, majd hűtőbe tesszük.

A diót a porcukorral ledaráljuk.

A hűtőből kivett tésztát lisztezett munkalapon, körülbelül 3-5 mm vastagságúra nyújtjuk. Pogácsaszaggatóval korongokat szaggatunk belőle, majd kibéleljük vele a formákat. Én muffin tepsit és szilikon muffin formát használtam kosárka forma híján.

A tojásfehérjét habbá verjük, majd hozzákeverjük a porcukros diót.

Mindegyik kosárka aljára egy teáskanál lekvárt teszünk, majd rászedjük a diós habot.

180 fokra előmelegített sütőben körülbelül 20 percig sütjük.