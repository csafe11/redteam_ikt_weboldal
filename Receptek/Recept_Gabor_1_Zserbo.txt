ZSERBÓ

Hozzávalók egy 30*35 cm-es tepsihez:
A tésztához:

60 dkg finomliszt
30 dkg vaj
1 dl tej
2 dkg élesztő
0,5 dl rum vagy aroma
10 dkg cukor
2  FUCHS SZABADTARTÁSOS TOJÁSsárgája
1 mk szódabikarbóna
csipetnyi só
A töltelékhez:

40 dkg darált dióbél
40 dkg sárgabaracklekvár
30 dkg cukor (ízlés szerint)
Továbbá:

1  FUCHS SZABADTARTÁSOS TOJÁS a tészta lekenéséhez
200 g étcsokoládé 3 ek olaj vagy vaj


Elkészítése:

A tésztához a lisztet a vajjal elmorzsoljuk. A tejet meglangyosítjuk és az élesztőt belemorzsoljuk, majd felfuttatjuk. Közben a rumot is meglangyosítjuk, a cukrot beleszórjuk és addig kevergetjük amíg el nem olvad benne. Ezután az élesztős tejjel együtt a liszthez öntjük, a tojásoksárgájával, a fél mokkáskanál szódabikarbónával, meg a sóval tésztává gyúrjuk.

Letakarva 1 órára hűtőszekrénybe tesszük.

A diót a lekvárral meg a cukorral összekeverjük. A tésztát három részre osztjuk és egyenként, lisztezett deszkán 35*30-as nagyságú lappá nyújtjuk.

Az egyik lapot a vajjal kikent tepsibe fektetjük, majd a diókrém felét rásimítjuk, erre kerül a második tésztalap.
A maradék diót rákenjük, majd a harmadik tésztával betakarjuk.

Tojássárgával megkenjük, villával megszurkáljuk és egy kicsit még pihentetjük.

Előmelegített sütőben megsütjük 160 fokon kb 45-50 perc alatt.

Amikor kihűlt a csokit a vajjal/olajjal összeolvasztjuk és rácsorgatjuk a tésztára, elsimítjuk.

Amikor a máz megdermedt, akkor szeletelve tálaljuk.