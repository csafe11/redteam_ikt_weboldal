SAJTTORTA

Hozzávalók egy 30 cm-es kapcsos tortafomához:
Sós karamell:

200 g cukor
150 ml tejszín
33 g sós vaj
Tészta:

120 g darált háztartási keksz
120 g zúzott zabkeksz
140 g olvasztott margarin
Krém:

250 g krémsajt
250 g mascarpone
4 db  FUCHS SZABADTARTÁSOS TOJÁS
4 dl tejföl
5 dl habtejszín
9 dkg ézkezési keményítő
1 rúd vanília kikapart magjai
200 g cukor
Díszítés:

500 ml cukrászhab
150 g grillázs


Elkészítése:

A karamellhez a cukrot magasfalú edénybe tesszük és alacsony lángon világosbarnára pirítjuk, majd ha teljesen felolvadt, beleöntjük a tejszínt, amitől megfog keményedni, de folyamatos keverés mellett majd felolvad.

Addig kevergetjük amíg sima állagú és sűrű nem lesz, ekkor belekeverjük a vajat, majd hűtőben pihentetjük.

Egy 30-cm es kapcsos tortaformát kibélelünk sütőpapírral, majd a morzsásra tört kekszhez hozzáöntjük az olvasztott margarint, összegyúrjuk és a forma alján elegyengetjük. Ezután előmelegített sütőben 180 °C-on 10 percig sütjük.

A sajttorta összes hozzávalóját összekeverjük, a tésztára öntjük, majd a tortaformát 3 réteg alufóliával alul-felül-oldalt becsomagolva egy ujjnyi vastag vízzel teli tepsibe helyezve két órán át 180 fokon sütjük, amíg a teteje meg nem barnul és a közepe nem lesz remegős még egy kicsit.

Ezután hagyjuk kihűlni, majd tegyük egy éjszakára a tortaformában hagyva vagy pedig 8 óra hosszára a hűtőbe.

Díszítésként felvert cukrászhabbal vonjuk be. A tetejét leöntjük a sós karamellel. A torta oldalát pedig apróra vágott grillázzsal díszítjük.