MEGGYES PISKÓTA

Hozzávalók egy kb 35*25 cm-es tepsihez:

6  FUCHS SZABADTARTÁSOS TOJÁS szétválasztva
6 ek cukor
6 ek finomliszt
1 csomag vaníliás cukor
1 csomag sütőpor
csipet só
30 dkg magozott meggy

Elkészítése:

A tojások sárgáját keverjük habosra (fehéredésig) a cukorral és a vaníliás cukorral. A tojásfehérjét egy csipet sóval verjük kemény habbá.

Melegítsük elő a sütőt 200 fokra.

A lisztet szitáljuk egy tálba és keverjük hozzá a sütőport. A tojássárgáját óvatosan keverjük a fehérjéhez és szórjuk rá a lisztes keveréket. Óvatosan forgassuk össze, majd öntsük egy sütőpapírral kibélelt sütőformába és szórjuk bele a kimagozott meggyet.

Tűpróbáig süssük.