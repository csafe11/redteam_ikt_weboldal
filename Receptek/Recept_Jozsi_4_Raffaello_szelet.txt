RAFFAELLO SZELET

Hozzávalók egy 30*40 cm-es tepsihez:
A tésztához:

3  FUCHS SZABADTARTÁSOS TOJÁSsárgája
150 g cukor
200 g margarin
2 dl tejföl
1 cs sütőpor
510 g liszt
A krémhez:

500 ml tej
4 ek búzadara
200 g vaj
150 g cukor
A tetejére:

3  FUCHS SZABADTARTÁSOS TOJÁSfehérje
150 g cukor
100 g kókuszreszelék

Elkészítése:

Egy mélyebb edénybe belerakjuk a tojások sárgáját, hozzáadjuk a cukrot és habosra keverjük, majd külön keverjük hozzá a puha margarint és a tejfölt is. Azután adjuk hozzá a lisztet lassan adagolva és a sütőport. Mivel ragadós a tészta, gyúrás közben folyamatosan lisztezzük a kezünket és a tésztát is. Ha alaposan összegyúrtuk, 3 egyenlő részre osztjuk a tésztát.

Egy kb 30*40 cm-es tepsi hátoldalát belisztezünk, majd egyesével kinyújtjuk rajta a tésztát és 180 fokon kb 8 percig sütjük.

A krémnek megfőzzük a búzadarát a tejben és hagyjuk kihűlni. A vajat a cukorral habosra keverjük, majd a kihűlt krémhez fokozatosan hozzáadjuk. A kész krémet kétrészre osztjuk.

Az egyik felével megkenjük az egyik lapot és elsimítjuk, majd ráhelyezzük a második lapot a krémre. Rárakjuk a krém másik felét, elsimítjuk, majd a harmadik lapot is rátesszük.

A tetejére tojásfehérjéből gőz fölött kemény habot verünk a cukor folyamatos hozzáadásával. Amikor kemény a tojáshab, rárakjuk a tésztára és megszórjuk kókuszreszelékkel.