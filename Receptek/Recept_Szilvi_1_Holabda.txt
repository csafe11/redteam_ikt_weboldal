HOLABDA

Hozzávalók egy 25*35 cm-es tepsihez:
A tésztához:

8  FUCHS SZABADTARTÁSOS TOJÁS
25 dkg finomliszt
35 dkg porcukor
1 ek kakaópor
1 csomag sütőpor
7 ek víz (forró)
csipet só
A krémhez:

5 dkg finomliszt
4 dl tej
20 dkg margarin
20 dkg porcukor
1 csomag vaníliás cukor
A mázhoz

15-20 dkg csokoládé
2 ek napraforgó olaj
15 dkg kókuszreszelék

Elkészítése:

A tojásokat szétválasztjuk. A sárgákat habosra keverjük a porcukorral, majd apránként hozzáadjuk a meleg vizet. A kakaóporral, sütőporral elkevert lisztet is beledolgozzuk, majd végül óvatosan beleforgatjuk a kemény habbá vert fehérjét.

A masszát felezzük és két tepsiben külön-külön megsütjük 180 fokon kb 10-12 perc alatt.

A krémhez a puha vajat a porcukorral és a vaníliás cukorral jól kikeverjük.

A tejet a liszttel csomómentesre keverjük és lassú tűzön besűrítjük. Teljesen kihűtjük, majd összekeverjük a vajas krémmel.

A tésztalapokból karikákat szúrunk ki, vagy ha túl magas lett külön-külön is a piskóta, akkor középen kettévágjuk.
Megkenjük a krémmel és kettőt-kettőt egymásra illesztünk. Az oldalát is megkenjük a krémmel és kókuszreszelékben megforgajuk.

A tetejére olvasztott csokit olajjal elkeverve csorgatunk.