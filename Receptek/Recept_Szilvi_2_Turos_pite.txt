TÚRÓS PITE

Hozzávalók egy 25*30 cm-es tepsihez:
Tészta:

35 dkg finom vagy süteményliszt
15 dkg vaj vagy margarin
1 kis pohár tejföl (14 dkg)
csipet só
5 dkg cukor
Töltelék:

75 dkg tehentúró
10 dkg cukor
2  FUCHS SZABADTARTÁSOS TOJÁSfehérje
1 citrom reszelt héja
1 evőkanál kukoricakeményítő
vanília kivonat vagy vaníliás cukor
ízlés szerint mazsola
Kenéshez:

1  FUCHS SZABADTARTÁSOS TOJÁSsárgája

Elkészítése:

Először készítsük el a tésztát. A puha vajat vagy margarint a cukorral kezdjük el kihabositani, majd mikor ez megvan, akkor keverjük hozzá a tejfölt és végül a száraz hozzávalókat, majd gyúrjunk belőle egynemű tésztát. Ha túl lágy, pici lisztet adjunk hozzá még.

Ha kész a tészta, akkor csomagoljuk folpackba és kb fél órára tegyük hűtőbe.

A töltelékhez a túrót törjük át, majd adjuk hozzá a vaníliát, citromhéjat, keményítőt esetleg mazsolát és alaposan keverjük el. A tojások fehérjét kezdjük habositani, apránként hozzáadva a cukrot. A kész habot és túrót forgassuk össze óvatosan.

A tésztát osszuk két részre, majd nyújtsuk ki tepsi méretűre. A kinyújtott tésztát tegyük sütőpapírral bélelt vagy vajazott és lisztezett tepsibe, majd erre helyezzük egyenletesen a túró tölteléket, majd a másik kinyújtott tésztával fedjük be.

A tetejét tojássárgájával lekenjük és mehet a sütőbe kb 1 órára 180 fokra alul felül sütéssel (sütő függő!).

