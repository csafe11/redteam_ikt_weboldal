TÚRÓS BATYU

Hozzávalók:
Tészta:

3 dl langyos tej
2,5 dkg friss élesztő
3 csapott evőkanál kristálycukor
50 dkg finomliszt
8 dkg szobahőmérsékletű vaj vagy margarin
csipet só
1 citrom reszelt héja
1  FUCHS SZABADTARTÁSOS TOJÁSsárgája
A töltelékhez:

50 dkg tehéntúró
1 evőkanál buzadara
1 csomag vaníliás cukor
2-3 evőkanál cukor (ízlés szerint)
2  FUCHS SZABADTARTÁSOS TOJÁSfehérje
A tetejére:

1  FUCHS SZABADTARTÁSOS TOJÁSsárgája
2 evőkanál tej

Elkészítése:

A langyos tejben elkeverjük a cukrot, belemorzsoljuk az élesztőt és felfuttatjuk.

A lisztben elkeverjük a sót, a citrom reszelt héját, majd beletesszük a vajat, a tojássárgáját majd a felfuttatott élesztőt. Lágy, kellemes tésztát kell kapjunk (ha picit ragad az nem baj).

30 percet letakarva pihentetjük.

A túrót összekeverjük a cukorral, a vaníliás cukorral és búzadarával. A tojásfehérjéket felverjük kemény habbá, majd óvatosan hozzáadjuk a túróhoz.

A tésztát kinyújtjuk téglalap alakúra, kb 5-6 mm vastagságúra és 10*10 cm-es kis kockákat vágunk belőle. Mindegyik közepébe teszünk a túrós töltelékből, összeösszefogjuk a négy sarkát és összecsípjük.

Sütőpapírral bélelt tepsire sorakoztatjuk, 10-15 percig állni hagyjuk, majd lekenjük a tojás-tej keverékkel.

Előmelegített sütőben, 180 fokon készre sütjük. Én miután kivettem a sütőből megkentem a tetejét cukros tejjel, hogy puha maradjon, de ezt nem muszáj.