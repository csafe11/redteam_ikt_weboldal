GYÜMÖLCS TORTÁCSKÁK

Hozzávalók egy nagy gáztepsihez:
Tészta:

150 g rétesliszt
150 g porcukor
5  FUCHS SZABADTARTÁSOS TOJÁS
1 csomag sütőpor
4 ek langyos víz
Krém:

250 g vaj
40 g vaníliaízű pudingpor
300 ml tej
100 g cukor
rumaroma ízlés szerint
Tovább:

50 g kókuszreszelék
2 zacskó zselatinpor (összesen 20 g)
gyümölcs ízlés szerint (én kiwit, epret és banánt szoktan használni)

Elkészítése:

A tojásokat szétválasztjuk. A tojásfehérjéket kemény habbá verjük. Egy másik edényben felverjük a tojássárgákat a cukorral és a vízzel. A vizet kanalanként keverjük a masszához, majd lassan, több részletben beledolgozzuk tojáshebot, a lisztet és a sütőport is.

Elkeverjük és sütopapíral kibélelt tepsibe öntjük. 180 fokon 15-20 percig sütjük.

A tejben megfőzük a pudingot, majd hagyjuk kihűlni. Mixerrel kikeverjük a cukrot a vajjal és lassan hozzáadjuk a kihűlt pudingot, majd az aromát is és az egészet krémesre keverjük.

A zselatint a csomagon található elkészítesi javaslat szerint készítjük el, amihez kevés citromlevet is keverünk.

A gyümölcsöt megmossuk és felszeleteljük.

A tésztából karikákat szaggatunk ki. Ezeket bevonjuk krémmel és kókuszreszelékbe forgatjuk. A tortácskák tetejét krémmel díszítjuk körben, a közepére pedig majd a gyümölcsök kerülnek. A gyümölcsöket pedig bevonjuk a még folyékony zselatinnal.