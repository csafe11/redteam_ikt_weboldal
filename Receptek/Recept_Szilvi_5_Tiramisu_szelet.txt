TIRAMISU SZELET

Hozzávalók egy 20*30 cm-es tepsihez:
Tészta:

6  FUCHS SZABADTARTÁSOS TOJÁS
12 dkg cukor
1 csomag sütőpor
2,5 dkg cukrozatlan kakaópor
12 dkg finomliszt
2 ek olaj
csipet só
Krém:

2  FUCHS SZABADTARTÁSOS TOJÁSsárgája
2 ek cukor
5 dl tejszín
50 dkg mascarpone
vaníliaaroma vagy paszta
Töltéshez:

kb 40 dkg babapsikóta
kb 4 adag lefőzött és kihűtött kávé
1 evőkanál porcukor
0,5 üveg rumaroma

Elkészítése:

A tepsit kibéleljük sütőpapírral vagy vajazzuk és lisztezzük. A sütőt 180 fokra alsó-felső sütéssel előmelegítjük.

Az egész tojásokat a cukorral, csipet sóval nagyjából 10 perc alatt, magas fokozaton alaposan kihabosítjuk, majd beledolgozzuk az olajat is. Beleszitáljuk a lisztet, sütport és a kakaóport, majd egy kézi habverővel vagy spatulával beleforgatjuk a tojásos masszába.

A kész tésztát belesimítjuk a tepsibe és kb 20-25 perc alatt megsütjük. Ha megsült a lap, akkor rácson hagyjuk kihűlni.

A krémhez a tojássárgákat a cukorral gőz felett kihabosítjuk, majd hozzáadjuk a mascarponét és a vaníliát, majd jól elkeverjük. Ekkor hozzáöntjük a folyékony tejszínt és keményre felverjük az egészet.

A kávéba belekeverjük a cukrot és az aromát. A piskótát két lapba vágjuk. A krémet négy részre osztjuk.

Az egyik lapot rátesszük egy tálcára és megkenjük a krém negyedével. Ezt kitesszük az ízesített kávéba mártott babapiskótával. Erre egy újabb réteg krém kerül, majd újabb kávéba mártott babapiskóta. A babapiskótát megkenjük krémmel és rátesszük a másik lapot. Ha maradt az ízesített kávéból, akkor azzal meg is kenhetjük, majd egyenletesen rásimítjuk a maradék krémet.

Egy éjszakát állni hagyjuk, majd másnap kakaóporral megszórjuk és tálaljuk.